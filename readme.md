# Procesverslag

## Over
Naam: Nicole de Haan
Klas: VID-1
Minor: Visual Interface Design

## Concept
Ik heb Amsterdamse huizen gemaakt met ramen met een mooie gradient achtergrond voor dag en nacht (met sterren).

## Features
Generatieve:
Elke keer dat je de pagina refreshed krijgen de daken van de huizen een andere vorm en grootte en de ramen krijgen een andere grootte en kleur en zie je de sterren veranderen. 

Gebruikers input:
Je kan doormiddel van de slider de kleur van de achtergrond veranderen, en zelf ramen toevoegen aan de huizen.

## Onderzoek & inspiratie
Het eerste idee wat bij mij opkwam was om iets met cirkcels te doen en die tegen elkaar aan te laten gaan. Maar dit heeft uiteraard niet zoveel met mij persoonlijk te maken. Vervolgens ben ik na gaan denken wat nou echt bij mij past. Ik ben een geboren en getogen Amsterdammer. Altijd als ik in de stad loop hou ik van de grachten en huizen daar. Zo ben ik op het idee gekomen om Amsterdamse huizen te maken. Verder vond ik het een beetje saai om dat als enige te doen, ik ben gaan denken waar hou ik nog meer van. Terwijl ik dit aan het bedenken was zat ik in de ochtend op mijn balkon met een mooie zonsopgang. Ik maakte een foto (want dat doe ik altijd als ik een mooie zonsopgang of zonsondergang zie) en dacht direct dat ga ik doen! Ik ga een achtergrond maken die verandert van dag naar nacht.  

## Voortang
Hieronder vind je mijn voortgang per week. 

### Week-1
In de eerste week had ik al wat gemaakt in p5 met cirkels maar dit was niet iets dat bij mij paste. Vervolgens ben ik gaan denken wat dan wel bij mijn past en heb besloten om Amsterdamse huizen te maken (zie onderzoek en inspiratie voor volledige uitleg). Ik ben als eerst lijnen gaan maken voor de huizen en gele vierkantjes voor de ramen.

Ik kon inplaatsvan gelijk te beginnen beter eerst nadenken wat ik precies wilde gaan maken, want nu had ik al iets gemaakt in p5 wat ik uiteindelijk helemaal niet ging gebruiken. Verder ging het maken van de lijnen van huizen en de vierkanten erg goed!


### Week-2
In de tweede week wilde ik de huizen een kleur geven ipv alleen een omlijning. Ik merkte doordat ik lijnen had gebruikt dit niet kon dus moest de huizen helemaal opnieuw gaan maken met vlakken. Ik heb gekozen voor de kleur grijs van de huizen, zodat dit rustig oogt en niet teveel afleidt. 

Ik heb hier feedback op gekregen van Danny, ik liep vooral vast bij het maken van een gradient, want overal zag ik dat ik met lijnen moest werken en dit een border moest meegeven maar ik kreeg dit niet voor elkaar. Danny gaf aan dat ik het beste een vlak kon maken en die een kleur moest geven.

Ik denk dat ik mijn concept direct helemaal moest uitdenken want dan had ik kunnen voorkomen dat ik de huizen helemaal opnieuw moest maken. Verder ging het eigenlijk na de feedback van Danny erg soepel!

### Week-3
In de derde week ben ik vooral bezig geweest met mijn gradient. Het lukte om een gradient te maken, alleen zag je nog wel de lijnen door de huizen heen, dit heb ik kunnen weghalen door de border weg te halen. 

Ik liep erg vast hoe ik dan een gradient achtergrond moest maken van dag naar nacht. Verder had ik met hulp van Danny mijn gradient achtergrond laten veranderen op basis van tijd met een if else statement. Dit ging erg goed!

Ik denk dat ik uiteindelijk de achtergrond zonder hulp van Danny ook zelf had kunnen veranderen op basis van tijd, omdat ik wist dat ik moest zeggen if die tijd dan die achtergrond else die achtergrond alleen vond ik het lastig om precies te weten wat mijn code dan zou worden, maar achteraf was dat helemaal niet zo lastig.

### Week-4
In de vierde week kreeg ik feedback van Danny dat ik het beste een slider kon gebruiken voor het veranderen van de achtergrond, zodat ik gebruikersinput heb en dat Danny niet de hele dag hoeft te wachten tot mijn kunstwerk verandert. 

Het maken van de slider verliep vrij soepel! Alleen kreeg ik deze niet werkend met mijn achtergrond. Danny heeft mij hierbij geholpen om hem van zwart naar wit te krijgen. Zelf ben ik hier nog lang mee bezig geweest en uiteindelijk is het mij gelukt om mijn gradient te laten werken op basis van de slider.

Achteraf had ik de if else statement met tijd ophalen helemaal niet nodig, dit kostte me veel tijd en ik kwam er niet uit zonder Danny dus vond het erg zonde dat dit niet meer nodig was.

### Week-5
In de laatste week kreeg ik feedback van Danny dat ik mijn kunstwerk nog niet generatief is. Ik heb uiteindelijk ervoor gekozen om de ramen te laten veranderen van grootte en kleur en de daken van de huizen te laten veranderen van grootte en vorm. 

Vervolgens wilde ik nog meer gebruikersinput en ik wilde dat de gebruiker ook zelf ramen kon tekenen, ik liep hier erg vast want Linda Klaver had mij haar code gestuurd en zij had precies wat ik wilde. Ik heb haar code deels overgenomen maar het werkte niet. Na uren zoeken kwam ik erachter dat dat te maken had met dat ik het veranderen van de ramen in mijn draw had met een noloop ipv in mijn setup. Toen ik dat had verandert werkte het. 

## Bronnenlijst

* Bron sunset achtergrond: https://editor.p5js.org/Jaemi13/sketches/gAS-FB5Sx
* Bron voor sterren: https://codeburst.io/sunsets-and-shooting-stars-in-p5-js-92244d238e2b 
* Bron voor de huizen: https://www.youtube.com/watch?v=riZB_qCQXtI
* Bron random: https://happycoding.io/tutorials/p5js/random
* Bron mousepressed: https://www.youtube.com/watch?v=asvnmtVjeEk
* Bron ramen toevoegen: https://editor.p5js.org/LindaKlaver/sketches/7qnbwB3PC/
* Bron random driehoek: https://editor.p5js.org/awade5/sketches/rkWIYwPsX
* Bron gradient op slider: Sjors Wijsman derdejaars CMD student